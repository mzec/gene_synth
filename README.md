Genetski sintisajzer (prototip)
===============================

Genetski sintisajzer će vam dočarati apstraktni fenomen molekularne evolucije na intuitivan način. Pomoću mikrokontrolera genetski se kod direktno prevodi u tetratonsku glazbenu ljestvicu -- svaki od četiri nukleotida proizvodi različiti ton i pali LE diodu različite boje. Lijevi zvučnik svira isječak ljudskog genoma, a desni zvučnik svira homolognu sekvencu iz jednog od pet organizama po vašem izboru -- čimpanze, bakalara, pčele, kvasca i bakterije. Na taj način možete čuti razliku između genetskih sekvenci koju čine mutacije nagomilane tijekom milijuna godina evolucije. 

Gen koji slušate zove se translacijski elongacijski faktor 1. Budući da ima konstantnu ratu mutacija taj se gen često koristi pri istraživanju srodstvenih odnosa udaljenih organizama.
